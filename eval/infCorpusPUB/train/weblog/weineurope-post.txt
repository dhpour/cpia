می‌() هستم و در حال حاضر به همراه همسر و دخترم در اسکاتلند زندگی‌ می‌کنیم. در سال ۲۰۱۰ به قصد ادامه تحصیل همسرم به انگلستان رفتیم و بعد از اتمام تحصیلاتش چند سال هم برای کار در اون کشور بودیم و در نهایت در سال ۲۰۱۶ برای ادامه زندگی به اسکاتلند اومدیم. تابستان ۲۰۱۲ / ۱۳۹۱ برای ما سرشار از شگفتی و زیبایی بود چون دخترمون این هدیه بهشتی به جمع ما اضافه شد و زندگی مون رو زیباتر از قبل کرد. در این وبلاگ از خاطرات روزانه‌ و افکارم می‌نویسم چون علاقمند به ثبت وقایع زندگیم با ذکر تاریخشون هستم و دلم می‌خواد خیلی چیزا تا ابد برام به یادگار باقی بمونن. ادامه مطلب‌های هر پست یادداشت‌های من خطاب به دختر کوچولومه یا ثبت خاطرات و مراحل مختلف رشدشه تا وقتی بزرگ شد احساسات مامانش نسبت به خودش رو بخونه و بدونه مامانش تا چه حد عاشقش بوده. ____________________ من اینجا به طور کلی از زندگیم می‌نویسم و تمایل ندارم به بعضی جزئیات یا اطلاعات شخصیم اشاره کنم لطفاً بیشتر از مواردی که اینجا و در پست‌ها از خودمون می‌گم نپرسید! (چون سؤال در مورد اطلاعات شخصی مثل شهر محل زندگی و رشته تحصیلی و اسم بچه و … زیاد بوده مجبور به یادآوری شدم). ____________________________ ذکر یک نکته رو هم ضروری می‌دونم، اونم اینکه من وکیل یا مشاور نیستم و اطلاعات تخصصی راجع به مسائل مهاجرتی ندارم اما تمام اطلاعاتی که به صورت تجربی با زندگی در این کشور به دست آوردم رو توی پستی مفصل برای کسانی که بهش نیاز دارن نوشتم و برای دسترسی راحت‌تر لینکش رو سمت چپ وبلاگ قرار دادم. اون پست تمام دانسته‌های من رو شامل می‌شه و اگر سؤال بیشتری داشتید مسلماً من جوابش رو نمی‌دونم. برای اطلاعات بیشتر می‌تونید به سایت هایی مثل مهاجرسرا یا اپلای ابراد مراجعه کنید. 
به فاصله سه روز اول دوربین و بعد لپ تاپم به رحمت خدا رفتن! بیخودی و بدون هیچ دلیلی و در حالی که داشتم با هر دوشون کار می‌کردم یهو خاموش شدن البته برای من بهتر شد چون مدتی بود می‌خواستم هر دوشون رو عوض کنم و مدل بالاتر بخرم اما تعلل می‌کردم حالا با این اتفاق زودتر می‌تونم این کار رو بکنم. سه روزه لپ تاپ ندارم و دارم با لپ تاپ همسر کار می‌کنم توی این مدت داشتم تحقیق می‌کردم چی بخرم امروز مدل مورد نظرم رو پیدا کردم و امشب می‌خرمش، خلاصه اگه نیستم به این دلیله که لپ تاپ ندارم، خواستم فقط خبری داده باشم. 
پ. ن: کاش می‌شد دم بعضیا رو گرفت از وبلاگ انداختشون بیرون، هرچقدر هیچی نمی‌گی هارتر می‌شن مثل اینکه باید همون اول بشوری شون و توی آفتاب پهنشون کنی تا حساب کار دستشون بیاد و اون دروازه رو ببندن سکوت و نجابت بعضیا رو نه تنها شرمنده نمی‌کنه که هارتر می‌کنه. آخه بدبخت فکر کردی من مزخرفات امثال تو رو می‌خونم که هی میای آشغال می‌ریزی تو وبلاگم؟ من فقط ازشون عکس می‌گیرم برای پلیس و بعد پاک می‌کنم زیادی هم زر بزنی سر و کارت با قانونه سه سوته می‌تونن پیدات کنن مجازات کارت هم زندان و شلاقه حالا جرات داری بازم زر بزن بدبخت. 
شب‌های روشن
دوشنبه ۲۰ اردیبهشت ۱۳۹۵ @ ۱۰: ۵۸ ب. ظ | نویسنده: امی | چاپ
<<<<<<<<<
ساعت ۲۰ دقیقه به ۱۱ شبه اما هوا هنوز تا حدودی روشنه! دارم بچه رو می‌خوابونم اما طفلکم گیج شده که الان موقع خوابشه یا نه؟! هی توی تختش وول می‌خوره انگار دودله که بخوابه یا بلند بشه بری بازی کنه منم اینجا کنار تختش معطلم تا کی این بچه متقاعد بشه الان شبه و چشماش رو روی هم بذاره تا بنده هم بتونم برم به بقیه کارهام برسم، نمی‌دونم امشب چرا اینقدر روشنه فکر نمی‌کنم شب‌های پیش اینطوری بوده شایدم من دقت نکرده بودم. 
با این حساب مامان هایی که توی کشورهای شمالی‌تر هستن و نزدیک به قطبن هر شب چطوری بچه هاشون رو می‌خوابونن؟! مخصوصا تابستون‌ها که روزها به بلندترین حد خودش می‌رسه و عملا" شبی وجود نداره. 
مثل یک بچه کوچولو مشتاقانه منتظرم فردا یا پس فردا پت پستچی ایبوک ریدرم رو بیاره تا باهاش کتاب بخونم، کودک درونم حالا حالاها قصد خوابیدن نداره درست مثل دخترکم که امشب خوابش نمیاد، منم و سر و کله زدن با دو تا بچه که هر دوش هم شیرینه! 
>>>>>>>>>>
/*8*/
ساعت ۱۱ است و دخترکم آروم توی تختش خوابش برده، صدای نفس‌های عمیقش رو دوست دارم …
یک چیزی برای مامان‌ها بگم و برم: دختر من از اون بچه‌های بدخواب بوده که از اول تولدش با خوابش مشکل داشتم اما یک ماه و نیمه که قبل از ساعت ۱۱ شب خوابش می‌بره، دلیلش چیه؟ یک تخت جدید! الان که سه سال و ۸ ماه داره اونقدری بزرگ شده که زیبایی رو درک کنه و حس مالکیت روی اشیا داشته باشه، وقتی این تخت رو براش می‌خریدیم اصلاً فکرش رو هم نمی‌کردم که همین تخت من رو نجات می‌ده چون تا قبل از اون عادت داشت فقط توی آغوشم بخوابه و دیگه داشتم نگران می‌شدم که تا کی قراره این رویه رو ادامه بده و از من جدا بشه؟ ولی شب اولی که تخت رو براش سرهم کردیم اینقدر ازش خوشش اومد که در کمال تعجب من خودش رفت و توش خوابید و خیلی زود هم خوابش برد! 
/*1*/
البته تختش هم خداییش خوشگله شکل خونه است و پنجره و شیروونی داره و به بچه این حس رو می‌ده که توی یک خونه عروسکی می‌خوابه. شب‌ها هم پرده رو نمی‌کشم تا صبح نور به اتاق بخوابه و زودتر بیدار بشه که اتفاقاً این کار نتیجه خوبی هم داده و بچه‌ای که تا لنگ ظهر می‌خوابید از اونور هم تا حدود ۱ و ۲ نیمه شب بیدار بود الان ۹-۸: ۳۰ صبح بیدار می‌شه و شب‌ها هم از خستگی قبل از ۱۱ می‌خوابه. گاهی یک وسیله بچگونه می‌تونه عادت سخت بچه‌های ما رو به تنهایی عوض کنه شما هم امتحان کنید حتی یک آباژور بچگونه هم می‌تونه بچه رو ترغیب به خوابیدن کنه. 
* عنوان پست برگرفته از رمانی به همین نام از داستایوسکی هست. 
جمعه ۱۷ اردیبهشت ۱۳۹۵ @ ۱۱: ۳۱ ق. ظ | نویسنده: امی | چاپ
/*8*/
روز جمعه همگی به خیر
من یک سؤال در مورد دارم. خیلی دلم می‌خواد شب‌ها قبل از خواب اگه وقتی پیدا بشه کتاب بخونم الانم دارم همین کار رو می‌کنم ولی با موبایل. ایراداتی داره مثلاً اگه صفحه ۸۰ باشم دفعه بعد که می‌خوام از همون صفحه ۸۰ شروع کنم باید از اول صفحات رو رد کنم تا به اون صفحه برسم این کار حوصله سر بره مخصوصاً اگه تعداد صفحات کتاب زیاد باشه الان دارم کتابی می‌خونم
 که ۴۷۰ صفحه داره واقعاً نمی‌شه هر دفعه اینهمه صفحه رو با دست رد کرد، شاید هم موبایل قابلیتی برای سرچ داره که من ازش بی خبرم. 
از طرفی وقتی صفحه تموم می‌شه و می‌خوای بری صفحه بعد کادر تکون می‌خوره و خراب می‌شه و باز باید درستش کنی اینا کتاب خوندن رو سخت می‌کنه، برای امتحان ترایل کیندل رو گرفتم و باهاش یک کتاب انگلیسی رو خوندم خیلی راحت بود صفحات راحت ورق می‌خوردن
/*1*/
/*8*/
 بدون اینکه کادر جا به جا بشه و لازم باشه هر دفعه با دست درستش کنی حتی حس ورق زدن کاغذ بهت دست می‌داد ولی این شامل ای بوک‌های اورجینال می‌شه اما وقتی می‌خوای فایل پی دی اف رو باز کنی کار سخت می‌شه. 
می خواستم ببینم کی تجربه کتاب خوندن با رو داره؟ البته منظورم کتاب فارسیه که فایل هاشون هست اگه من یکی از اینا مثل کیندل رو بخرم پی دی اف توش راحت اجرا می‌شه؟ این مشکلات رو دیگه نداره؟ ستینگش مفصل‌تر از موبایله؟ می‌شه راحت صفحه مورد نظر رو سرچ کرد و بهش رسید؟ یک جا خوندم اینا توی تاریکی مطلق قابل استفاده نیستن حتماً باید چراغ روشن باشه؟ اگه اینطوری باشه که به درد من نمی‌خوره چون من قبل از خواب و توی تاریکی کتاب می‌خونم. توی نت سرچ کردم ولی به نتیجه خاصی نرسیدم چون می‌خوام کتاب فارسی باهاشون بخونم و از این نظر هیچ کس بررسی شون نکرده همه رویوها در مورد کتاب‌های اورجینال و انگلیسیه.
/*1*/
/*8*/
 اگه شما تجربه‌ای دارید خوشحال می‌شم به منم بگید برند ریدرتون رو هم برام بنویسید لطفاً … حتی اگه اپ‌های موبایل خوب و کاربردی برای این کار هست ممنون می‌شم بهم معرفی کنید، خیلی دلم می‌خواد یکی از اینا داشته باشم ولی نمی‌خوام اینهمه پول بدم اما همین ایرادات موبایل رو توی این ریدرها هم ببینم. 
اضافه شد: 
دوستان خوبم خیلی ممنونم که تجربیاتتون رو در اختیارم گذاشتید، نکات خوبی رو از بعضی کامنت‌ها متوجه شدم، اولش به دانلود اپ هم راضی بودم ولی با سرچ در نت متوجه شدم این کار در دراز مدت به چشم فشار میاره و حتی یکی گفته بود به دلیل آسیبی که چشمش دیده چشم پزشکش از ادامه کتاب خوندن با موبایل منعش کرده چون اصولاً موبایل برای این کار طراحی نشده اینه که تصمیم قطعیم روی ای بوک ریدر شد. بعد دیدم توی کامنت‌ها یکی از دوستان اشاره به انجمن کتابخوان داشتن من رفتم اونجا و دیدم
/*1*/
/*8*/
 به به این همونجاییه که لازمش داشتم کلی سؤال و جواب خوندم و اطلاعات خوبی به دست آوردم. 
توی کامنت‌ها اشاره به مشکل داشتن کیندل با فایل پی دی اف و سایز و فونت و … داشتید اول اینکه مدل‌های مختلف کیندل قابلیت‌ها و مزایا و معایب مختلف دارن و نمی‌شه گفت همه انواع کیندل ایرادهای اساسی دارن بعد هم توی این انجمن راه حل‌های خوبی برای قابل استفاده شدن پی دی اف در کیندل پیپر وایت شده بود و کلاً بعد از کلی خوندن مطالبشون به این نتیجه رسیدم برای من با توجه به استفاده‌ای که می‌خوام بکنم کیندل پیپر وایت ۲۰۱۵ بهترین انتخابه چون هم چراغ‌های ریز، کنار صفحه کار گذاشته شده که در تاریکی هم کتاب قابل خوندنه هم وضوح صفحه بهتر از مدل‌های قبلیشه هم رنگ صفحه سفیدتر از مدل‌های دیگه است (از رنگ زرد برای ورق کتاب خوشم نمیاد) هم به وای فای متصل می‌شه و می‌شه مستقیم کتاب دانلود کرد هم مشکلی برای گم شدن صفحه نداره و مزایای دیگه. 
/*1*/
همین الان یک دونه آنلاین خریدم امیدوارم مشکلی برای فونت فارسی و فرمت هایی که من می‌خوام نداشته باشه اگه معایبی هم داره بی زحمت نگید بذارید دلم خوش باشه که بهترین خرید رو کردم بی صبرانه منتظرم برسه و بقیه کتابم رو با اون بخونم. 
این مدلیه که خریدم: 
اینم عکسش: 
بازم از راهنمایی‌های شما تشکر می‌کنم. 
۲۳ نظر
نرسری
سه‌شنبه ۳۱ فروردین ۱۳۹۵ @ ۰۱: ۲۲ ق. ظ | نویسنده: امی | چاپ
امروز (۱۸ اپریل ۲۰۱۶) دو تا وقت ملاقات با دو نرسری متفاوت داشتیم که هر دو رو رفتیم. با مسؤولین هر دو صحبت کردیم و فرم‌های هر دو رو پر کردیم متأسفانه یکی از ماه جون جای خالی داره اون یکی از اگست. هر دو ویزاها و پاسپورت‌ها و قرارداد خونه و گواهی تولد بچه رو ازمون خواستن خوب شد با خودم برده بودم. از همه این مدارک کپی گرفتن و گفتن برای بررسی می‌فرستن به سیتی کنسل و تا اونا جواب بدن و اینا به ما جا بدن چند هفته‌ای طول می‌کشه. کاش این کاغذ بازی‌ها نبود چون اون موقع دیگه زیاد برای ما فرقی نمی‌کنه و با سفری که به ایران داریم عملاً بچه از سپتامبر می‌تونه منظم بره نرسری. چند روز توی ماه جون و جولای چه فرقی به حال بچه می‌کنه؟ تازه اون موقع هم معلوم نیست جا داشته باشه اونی که از اگست شروع می‌شه از نظر محیط و مسیر بیشتر مورد نظر ماست اما اونم خیلی دیره. به احتمال زیاد شیفت بچه رو بعد از ظهر میندازیم و خودم مجبورم هم ببرمش هم بیارمش، کاش می‌شد یک طرفش با همسر باشه. 
یک نکته جالب اینه که توی انگلیس بچه‌های ۴ تا ۵ ساله وارد دوره ریسپشن می‌شن که یه چیزی معادل پیش دبستانیه اما اینجا این دوره رو ندارن و بچه‌ها تا ۵ سالگی باید نرسری برن بعد یهو وارد مدرسه می‌شن. 
عسلم از نرسری خوشش اومد چون از همون اول وارد گاردنش شد که چند تا خونه بچگونه و وسیله بازی گذاشته بودن و کلی اونجا بازی کرد آخرش هم به زور بردمش داخل اونم به خواست مسؤول اونجا، با این خونه‌های کوچولو اینقدر سرگرم شد که آرزو کردم کاش حیاط داشتیم و یکی از اینا براش می‌خریدیم: 
برام خیلی جالب بود که مسؤول ثبت نام گفت شما مسلمون هستید؟ وقتی گفتم آره گفت دلتون می‌خواد به بچه تون غذای حلال بدیم؟! کاش توی کشور ما هم اینطوری برای فرهنگ‌ها و ملیت‌های دیگه ارزش و احترام قائل بودن ما هنوز که هنوزه توی کشورمون جنگ مسخره قومیت‌ها رو داریم که هر کی زورش بیشتره اونای دیگه رو مسخره می‌کنه یا بهشون توهین می‌کنه یا براشون جوک می‌سازه هنوز گروه هایی هستن که توان سازش با گروه‌های دیگه رو از داخل کشور ندارن چه برسه به پذیرش فرهنگ‌ها و ملیت‌های دیگه. 
اومدم عکس گاردن رو از توی موبایلم بریزم روی لپ تاپ چشمم خورد به آخرین عکس هایی که توی شهر قبلی گرفته بودیم یهو یاد اون روزها افتادم و به این فکر کردم که اون شهر هم برای ما برای همیشه به تاریخ پیوست فکر نمی‌کنم یک بار دیگه امکانش برامون پیش بیاد که بریم اونجا مگه اینکه همسر اونجا دوباره شغل پیدا کنه برای همین با دیدن عکس هاش حس خاصی بهم دست داد، حس اینکه بخشی از زندگی ما برای همیشه تموم شد و از این به بعد فقط باید با دیدن عکس‌ها و فیلم هاش از اون دوره یاد کنیم. 
این عکس رو توی آخرین هفته هایی که اونجا بودیم گرفتم، توی یک شاپینگ سنتر یک پیانو گذاشته بودن و هر کسی که بلد بود بزنه می‌نشست پشتش، عسل مامان هم با اعتماد به نفس نشست و برامون آهنگ من درآوردی خودش رو زد و مستفیضمون کرد! به اینجا هم دیگه هیچ وقت برنمی گردیم و این پیانو رو که هر هفته می‌دیدیم برامون تبدیل به خاطره خواهد شد: 
اینم عکسی که آخرین روزها از خونه گرفتم، عسلی صندلیش رو آورده و با اشتیاق به شسته شدن لباس‌ها نگاه می‌کنه تازه آقای وودی رو هم آورده که اون رو هم در دیدن این اتفاق سرگرم کننده سهیم کرده باشه!: 
بهت می‌گم با دقت ببین، برو جلو آفرین!: 
ای کاش می‌شد دوباره برگشت به دوره پاک و معصومانه کودکی، دوره‌ای که یکی از جالب‌ترین اتفاقات روزت نگاه کردن به شسته شدن لباس‌ها باشه تازه صندلیت رو هم بیاری و دوستت رو هم دعوت کنی …. 
کامنت‌های پست قبل رو به مرور جواب می‌دم فقط خواستم تاریخ امروز رو توی این پست ثبت کنم (اگرچه چند ساعت وقفه افتاد توی شروع و اتمام نوشتن همین چند خط و عملاً وارد روز بعد شدیم). 
ممنونم از همه کسانی که محبت و انرژی مثبتشون رو در قالب کلمات باز هم به طرف من سرازیر کردن. 
این روزهای پرکار
یکشنبه ۲۹ فروردین ۱۳۹۵ @ ۰۱: ۴۷ ق. ظ | نویسنده: امی | چاپ
سلام دوستان خوبم
عذر می‌خوام بابت این تأخیر نسبتاً طولانی. ما ۲۴ روزه که به این شهر اومدیم توی تمام این مدت البته به جز ویکندها من فقط کار کردم و کار کردم. روزهای اول که جمع و جور کردن وسایل و ادامه اثاث کشی بود بعد هم که خونه سر و سامون گرفت، تمام وقتم صرف شغلم شد که هنوزم ادامه داره مخصوصاً که توی این یک ماهی که به خاطر اثاث کشی کارهام تق و لق شده بود همه چیز روی هم تلنبار شده بود الانم هنوز درگیرشم و انگار هر چی می‌دوم تمومی نداره، هر روز وقت کم میارم، شبا بچه رو ساعت ۱۱ می‌خوابونم و بعدش تا حدود ۲ و گاهی بیشتر مشغول کارم اما بازم حجم زیادی از کار می‌مونه برای روز بعد و این دور همچنان ادامه داره، هر روز با خودم می‌گم امروز دیگه باید وبلاگم رو آپ کنم ولی باز وقت نمی‌شه الان که شب یکشنبه است و مثلاً روز تعطیلمونه دیگه به خودم استراحت دادم و تصمیم گرفتم همه کارها رو بذارم کنار و برای دل خودم اینجا بنویسم چون اینجا نوشتن تفریحمه و حرف زدن با شما بهم حس خوب می‌ده. 
سه هفته است که اومدیم به این کشور، هر چی بیشتر می‌گذره بیشتر از این خونه و این شهر خوشم میاد اینجا رو حتی از انگلیس هم بیشتر دوست دارم شاید چون هنوز برام جدیده و اونجا برام یکنواخت شده بود اما فعلاً که نظرم مثبته و امیدوارم هیچ وقت منفی نشه. اینجا مهاجرها کمتر هستن لاااقل توی محله ما تعدادشون خیلی خیلی کمه به طوری که گاهی احساس می‌کنم ما که خارجی هستیم وسط اینهمه اسکات چکار می‌کنیم؟! ولی رفتارشون با ما خوبه، همسایه‌های خوب و آروم و خوش برخوردی داریم روزها آدم‌های زیادی از جلوی پنجره رد می‌شن و چشمم بهشون می‌خوره، همه مرتب و خوش لباس و با کلاس هستن، چند روزی بیشتر نگذشته بود که همسایه روبرویی اومد و بهم خوشامد گفت کارش برام جالب بود آخه توی شهر قبلی توی یک ساختمان ۱۰۰ و چند واحدی زندگی می‌کردیم که کسی کسی رو نمی‌شناخت و همسایه‌ها حتی به هم سلام هم نمی‌کردن چه برسه به این کارا البته اونجا هم محله خوبی بود ولی چون مرکز شهر بود مهاجر زیاد داشت و به همون نسبت فرهنگ‌ها هم خیلی با هم متفاوت بود ولی این محله همه انگار یکدست و اصیل هستن خیلی کم یکی رو می‌بینم که معلومه اونم خارجیه. 
گاهی واقعاً احساس می‌کنم تازه از ایران اومدیم آخه باز برای آشنایی با خیلی چیزا باید از اول شروع کنیم، باید انرژی بذاریم وقت بذاریم نمی‌دونستیم اداره پلیس کجاست و چطور می‌شه اونجا رفت، با چه قطاری چه ایستگاهی چه ساعتی؟ نمی‌دونستیم کلینیک کجاست و کی باید رفت برای رجیستر؟ نمی‌دونستیم نرسری کجاست و کی می‌شه دوباره بچه رو ثبت نام کرد؟ حتی نمی‌دونستیم اینجا برخلاف انگلیس انگار زیاد اعتقاد به آسانسور ندارن و توی بعضی ایستگاه‌های قطار باید کالسکه‌ات رو کول بگیری و از پله‌ها بالا و پایین بری! (توی یک پستی چند سال پیش نوشته بودم که اینجا برای کالسکه دارها و ویلچرنشین‌ها فکر همه چیز رو کردن و همه آسانسور داره الان باید حرفم رو تصحیح کنم و بگم منظورم همون انگلیس بود اسکاتلندی‌ها گویا کمی سهل انگاری کردن!) یکی از مشکلات رفت و آمد ما هم همینه که برای رسیدن به مرکز شهر باید از قطار استفاده کنیم که متأسفانه ایستگاهش آسانسور نداره و هر بار که به ایستگاه می‌رسیم اگه هوا سرد باشه یا بارون بیاد یا هر چی من مجبورم بچه رو بغل بگیرم و از پله‌ها بالا برم و همسر کالسکه رو جمع کنه و بذاره کولش و بیاد اون طرف دوباره سرهمش کنه! حالا اگه خرید هم کرده باشیم که همه توی کالسکه باشه قوز بالای قوز می‌شه، وای که با خستگی ناشی از چند ساعت پیاده روی خیلی زورمون میاد! یعنی چی آخه؟! 
نرسری بچه نگرانمون کرده، نزدیک خونه نرسری نیست و نزدیکترینش ۲۰ دقیقه با خونه فاصله داره برنامه مون این بود که مثل قبل همسر صبحا ببردش من ظهرا برم دنبالش اما اونایی که نزدیک خونه هستن زیاد توی مسیر همسر نیستن و احتمالاً خودم مجبورم هم بچه رو ببرم هم بیارم که با اینهمه کار خیلی بار سنگین خواهد بود همین الانش به کارهام نمی‌رسم و همیشه وقت کم میارم چه برسه که بخوام روزی دو بار از خونه بیرون برم و کلی زمان اینطوری تلف می‌شه. دوشنبه با دو تا نرسری وقت داریم که بریم باهاشون صحبت کنیم و شرایطشون رو بپرسیم ببینیم بالاخره چکار باید بکنیم. 
یک روز هم وقت گذاشتیم و دوباره رفتیم اداره پلیس تا تغییر آدرس رو بهشون اطلاع بدیم اینجا هر تغییری توی آدرس یا وضعیت ویزا و ازدواج و اشتغال که ایجاد می‌شه باید رفت و به پلیس گزارش داد وگرنه به خاطر پنهان کردن حقایق مجرم محسوب می‌شی و جریمه داره، حالا من توی یک جمله نوشتم رفتیم اداره پلیس ولی واقعاً همین یک کار چند ساعت وقتمون رو گرفت روز سردی هم بود راه‌ها رو هم بلد نبودیم و کلی معطل شدیم از وقت ناهار هم گذشته بود بچه گرسنه شده بود اون حوالی تا چشم کار می‌کرد خبری از فروشگاه نبود به سختی یک فروشگاه فسقلی یک جای پرت پیدا کردیم و ازش یک ساندویچ سرد برای بچه خریدم طفلکم از گرسنگی گازهای گنده به ساندویچش می‌زد بعدم که کارمون تموم شد و برگشتیم دیدیم باید نیم ساعت منتظر اومدن قطار بمونیم و با اون سرمای شدید که دندون هامون به هم می‌خورد و توی اون باد و بارون، دیگه آخرش فقط آرزو می‌کردم برسیم خونه دیگه هیچی از خدا نمی‌خوام! یک روز کاری من و همسر هم اینطوری تلف شد. 
توی نت سرچ کردم و نزدیک‌ترین مدیکال سنتر رو حوالی خونه پیدا کردم و یک روز هم وقت گذاشتیم که بریم دوباره رجیستر کنیم که رسیدن به اونجا و پر کردن فرم هاشون ۳ ساعت دیگه از وقت ما رو گرفت آخرش هم نگفتن برای واکسن سری جدید بچه چکار باید بکنیم باید دوباره دوشنبه بهشون زنگ بزنیم کاش همون موقع واکسنش رو می‌زدن که مجبور نشیم دوباره بریم، این روزا حتی وقتی که روی ظرف شستن و غذا درست کردن می‌ذارم به نظرم وقت تلف کردنه اینقدرررررر کار اینترنتیم سنگین شده که حتی امروز که شنبه بود ترجیح دادم به جای رفتن به مرکز شهر و خوش گذرونی بمونم خونه و کارهای عقب مونده‌ام رو بکنم حالا شاید فردا که یکشنبه است برای تنوع و رفع خستگی با همسر و بچه بریم موریسون نزدیک خونه و توی کافی شاپش قهوه‌ای بنوشیم و کمی فکرم رو رها کنم، هردومون فکرمون مشغوله، زندگی شلوغی داریم کار وقت گیر و پراسترسی داریم تکلیف نرسری و مدرسه بچه هنوز معلوم نشده، تکلیف کار بانکی که داشتیم هنوز معلوم نشده، حتی نمی‌تونیم طبق روال هر سال از الان برنامه بریزیم برای ایران چون نمی‌دونیم کی قراره از زیر اینهمه کار و فشار دربیایم، من هر سال این موقع‌ها کم کم شروع می‌کردم به پیدا کردن بلیط برای تابستون ولی الان نمی‌دونیم برای کدوم ماه باید بگردم چون همسر کارش رو تازه اینجا شروع کرده و نمی‌دونیم چقدر طول می‌کشه که روال کارش دستش بیاد البته شکر خدا می‌گه خیلی خوب داره پیش می‌ره و از سوپروایزرش هم خیلی راضیه. 
همون روزای اول برای خونه به صورت آنلاین تی وی لایسنس خریدم اونم برای مدت یک سال، این اولین لایسنس ماست قبلش لزومی نمی‌دیدم و فکر می‌کردم برنامه‌های اینترنتی کفایت می‌کنه و حتماً لازم نیست تی وی داشته باشیم ولی از وقتی لایسنس خریدم و صبح تا شب تی وی روشنه یک حال و هوای دیگه به خونه داده شده اصلاً به نظرم وقتی تی وی خاموش باشه روح زندگی از خونه می‌ره بیرون! با دیدن برنامه‌های ساخت یوکی یک چیزای بیشتری از فرهنگ این مردم دارم یاد می‌گیرم که برام جالبه. 
از طرف آژانس خونه بهمون نامه داده بودن که چون جدید اومدیم برای اولین بازرسی ۲۰ اپریل میان خونه رو ببینن اما یک روز بی خبر رئیس آژانس اومد خوب شد همه چیز مرتب بود و گفت همه چیز اوکی هست و ازم پرسید که مشکلی نداریم؟ منم مشکل روشن نشدن یکی از لامپ‌ها با وجود تعویض لامپ و مشکل گرفتگی وان حموم رو بهش گفتم، همونجا زنگ زد به آژانس و گفت با برقکار و لوله کش قرار رو فیکس کنن، برقکار دیروز اومد و بعد از چند ساعت کار، سیم کشی رو درست کرد هنوز لوله کش نیومده اما با این جدیت و دقتی که از رئیس این آژانس دیدم اونم به زودی می‌فرسته، ایول بابا، گفته بودم به این آدم می‌شه اعتماد کرد، مسوؤلیت پذیریش قابل تحسینه. 
چقدر این خونه رو دوست دارم، جالبه که اولش چون یک خونه بزرگتر رو دیده بودیم و اون رو می‌خواستیم این به چشممون نمی‌اومد ولی وقتی اون نشد و مجبور شدیم همین رو بگیریم با بی میلی اومدیم اینجا اما وقتی رسیدیم در کمال تعجب دیدم واقعیت با عکس هایی که از این خونه دیده بودم بسیار متفاوته و این خونه خیلی بهتر و دلپذیرتر و راحت‌تر از عکس هاشه، خیلی بهمون حس آرامش می‌ده همه جاش رو دوست داریم چرا این پنجره‌های بزرگ و نورگیر توی عکس‌ها به چشمم نیومده بود؟ یعنی دیده بودمشون ولی حس خاصی ازشون نگرفته بودم در حالی که الان یکی از بزرگترین مزایای این خونه اینه که کلی پنجره بزرگ داره حتی آشپزخونه پنجره‌های بزرگ داره که آفتاب رو پهن می‌کنه همه جا و حس گرما و لذت و آرامش رو می‌ریزه به روحم، صدای تی وی بهم حس زندگی می‌ده، رنگ میز ناهار خوری آرومم می‌کنه! خوب شد این یکی مثل بقیه صاحبخونه‌ها برای راحتی خودش صندلی‌های مشکی نذاشته برای مستاجر و از رنگ‌های روشن استفاده کرده کاش مبل‌ها هم به جای سورمه‌ای کرم یا قهوه‌ای روشن یا حتی سفید بودن … منم چند تا ظرف و ست لیوان رنگی خریدم که فضای خونه رو رنگی‌تر کنم، یک میز آرایش سفید برای خودم خریدم که اونم فضا رو روشن‌تر کرده و جالبه که همون میز آرایش رو توی هال گذاشتم (چون توی اتاق جا نمی‌شد) و هروقت چشمم بهش می‌افته خوشحال می‌شم در حالی که در مقایسه با میزهای پرزرق و برق و پرکار ایران چیز خاصی نیست اما به این نتیجه رسیدم که من از اشیا احساسات مثبت و منفی می‌گیرم حتی از رنگشون و خوشحالم که اینطوری هستم چون به راحتی می‌تونم مطابق سلیقه خودم چیزی بخرم و از اون وسیله حس خوب ساطع می‌شه به طرفم. 
می رم توی اتاق‌ها لذت می‌برم می‌رم توی هال لذت می‌برم می‌رم آشپزخونه کیف می‌کنم در استورج‌های جادار رو باز می‌کنم حال می‌کنم که همه وسایل رو توی خودشون جا دادن و از شلوغ شدن خونه جلوگیری کردن، فقط کاش حموم کمی بزرگتر بود حموم قبلی بهتر بود … حالا فکر نکنید چه خونه شیک و پیک و مدرن و متفاوتی داریم‌ها نه یک آپارتمان دو خوابه شاید معمولیه اما مهم حس ماست که بهش مثبته انگار این خونه انرژی مثبت داره آرامش داره ترکیب رنگ و نور داره رنگ‌ها رو صابخونه بهمون داده و خودمون تکمیلش کردیم و نور رو آسمون، اینقدر حس خوبم رو به همسر گفتم که اونم همین حس خوب رو گرفته و دائم به زبون میاره، خدا رو شکر اون خونه سه خوابه جور نشد حالا می‌بینم به دلایل مختلف این خونه از اون خونه هم بهتره، جالبه حتی از اینکه خونه طبقه همکفه ناراحت بودم چون فکر می‌کردم سرده اما سرد نیست چون سیستم گازیه همه خونه یکنواخت گرمه و تازه همین طبقه همکف بودن باعث شده که روزها روی مبل کنار پنجره بشینم و ضمن کار کردن به رفت و آمد مردم هم نگاه کنم و دلم باز بشه یعنی همون چیزی که به عنوان نکته منفی می‌دیدمش الان شده مثبت، واقعاً بعضی وقتا اتفاقی می‌افته که اون لحظه بسیار ناراحت می‌شی و دعا می‌کردی که نیفته ولی بعد از مدتی می‌بینی چه خوب که اون اتفاق افتاد چون صلاحت توی همون بوده. 
خدایا شکرت، لطفاً نرسری این بچه رو هم خودت درستش کن به بهترین شکل …
خوب ساعت داره نزدیک می‌شه به ۲ نیمه شب، من دیگه باید برم بخوابم، راستی اینم بگم به دلیل حجم سنگین کارهام که حداقل چندین ماه من رو درگیر خواهد کرد از این به بعد به هیچ عنوان نمی‌تونم به ایمیل هام جواب بدم یا برای پیغام‌های خصوصیم جواب بنویسم، همینجا از همه دوستانی که توی مدت غیبتم سراغم رو می‌گرفتن باز هم تشکر می‌کنم، به خوانندگان خاموشی که توی پیغام خصوصی خودشون رو معرفی کردن خوشامد می‌گم و خوشحالم از آشنایی شون و همچنین جواب سؤالات مهاجرتی رو برای بار چندم می‌گم که غیر از اون پست مجزا که لینکش رو هم گذاشتم نمی‌تونم جداگانه بدم مخصوصاً الان که از شدت حجم کارها تفریحات روزهای تعطیلمون رو از دو روز در هفته به فقط چند ساعت در هفته کاهش دادیم، بنا بر این لطفاً دیگه ایمیل نزنید و اگر ایمیل می‌فرستید در کمال شرمندگی باید بگم وقت جواب دادن ندارم و فقط می‌تونم بخونم، از این بابت شرمنده‌ام امیدوارم این رو به حساب بی معرفتی نذارید و بدونید فقط درگیری کاری وقت اضافه‌ای برای من نذاشته وگرنه من برای تک تک ایمیل‌ها و پیغام‌های خصوصی شما ارزش و احترام قائلم و از خوندنشون لذت می‌برم …
دوستتون دارم، برای همینم حرف زدن با شما رو به خوابی که ازش گذشته ترجیح دادم، روز خوبی رو در پیش داشته باشید. 
آهان یک چیزی رو لازم دیدم توضیح بدم اونم اینکه فکر نکنید من خیلیییییییییی آدم مثبت نگری هستم که اینطوری می‌نویسم! نه منم مثل شما و مثل همه آدم‌های دیگه مشغولیت‌های فکری و کاری خودم رو دارم مخصوصاً نوع زندگی ما طوریه که دائم با چالش جدید روبرو می‌شیم که حتی ممکنه اولش اعصاب خوردکن هم باشه و برای حلش باید فکر کنیم انرژی بذاریم وقت بذاریم حتی همین گاهی کلافه مون می‌کنه، منم گاهی اعصابم از زندگی و مشکلات و چالش هاش خورد می‌شه، گاهی غرغر می‌کنم، گاهی حوصله خودمم ندارم چه برسه به دیگران، گاهی حرفی که یکی زده و امروزه به لطف تلگرام با وجود هزاران کیلومتر فاصله انگار روبروت نشسته صاف می‌ره توی قلبم و روحم رو جریحه دار می‌کنه (دارم روی خودم کار می‌کنم که آدم‌های بی ارزش رو اونقدر بی ارزش ببینم که حرف هاشون هیچ تأثیری روم نداشته باشن) منم اوایل زندگی که دوره دانشجویی داشتیم زیاد به خاطر بی پولی از خیلی چیزا خودم رو محروم کردم و حسرتش به دلم موند، منم گاهی منفی می‌شم بد می‌شم خودم از خودم خسته می‌شم از این وبلاگ هایی که نویسنده دائم بخش مثبت وجودیش رو به تصویر می‌کشه خوشم نمیاد چون واقعیت اینه که آدم‌ها چند بعدی هستند هیچ کسی کاملاً خوب و کامل نیست هر انسانی همه احساسات انسانی رو با هم داره فقط اینکه چطوری کنترلشون می‌کنه و رفتارش چطور از آب درمیاد مهمه و اینه که آدما رو از هم متفاوت می‌کنه، منم نمی‌خوام توی پست هام همش مثبت بنویسم که بعضیا حسرت بخورن که خوش به حال امی عجب زندگی خوب و خوشی، نه عزیزم زندگی منم سختی‌های خودش رو داره و منم گاهی کم میارم اما سعی می‌کنم خودم رو زود جمع و جور کنم و بیفتم روی روال معمول، شما که نمی‌دونید مشغولیت‌های ذهنی من چیه، شما که جای من نیستید زندگی توی غربت هزار تا چالش داره اما سعی می‌کنم از همین چیزهای کوچیک انرژی مثبت بگیرم که ذخیره بشه توی روحم برای روزهای سخت، من حتی به رنگ موکت نگاه می‌کنم بهش دقیق می‌شم که ایول چه خوب صاحبخونه رنگ روشن برامون انتخاب کرده می‌شه روش دراز کشید و از نرمی و رنگ خوشگلش لذت برد، اینا چیزاییه که توی زندگی همه هست، همه می‌تونن از همین چیزا حس لذت و آرامش بگیرن اگه بگیرن …
بله منم مثل هر انسان دیگه‌ای یک وجود چند بعدی دارم که ترجیح می‌دم اینجا بیشتر از احساسات خوب و مثبتم بنویسم تا منفی‌ها اما گاهی هم جلوی نوشتن احساسات منفیم رو نمی‌گیرم که وبلاگم یک بعدی و مصنوعی به نظر نیاد و شما هم بدونید این فقط شما نیستید که زندگی گاهی براتون سخت می‌گیره برای همه همینه، زندگیه دیگه همه چیز توش پیدا می‌شه، اما در کل فکر می‌کنم توی زندگی شخصی بیشتر دختر خوبی هستم تا بد و منفی و برای شما هم می‌تونم دوست خوبی باشم …. امیدارم روزهای شاد و آسوده و پرآرامش همه ما بیشتر از روزهای سخت و بدش باشه …. 
ببخشید طولانی شد این توضیح رو خیلی وقت بود می‌خواستم بدم یادم می‌رفت شایدم قبلاً بهش اشاره کردم الان یادم نیست … (این متن بیشتر از ۱۰ بار ویرایش شد و چیزهایی بهش اضافه شد، الان ساعت ۳ نیمه شبه! بعد از مدت‌ها اومدم کلی حرف زدم، من برم بخوابم خیلی دیر شده). 
امروز ۲۵ اسفند و امشب هم شب چهارشنبه سوریه. به همین زودی این سال هم تموم شد و داریم وارد سال ۹۵ می‌شیم. تا حالا به این فکر کردین که ۵ سال دیگه کلاً صده ۳۰۰ تموم می‌شه و وارد صده ۴۰۰ می‌شیم؟ خیلی برام سنگینه سال ۱۴۰۰، احساس می‌کنم کسانی که بعد از سال ۱۴۰۰ متولد می‌شن به ما به عنوان عتیقه‌های زیر خاکی که شانس ورود به قرن جدید شمسی رو داشتن نگاه می‌کنن و ما براشون حکم تاریخ زنده رو خواهیم داشت! داریم کم کم به تاریخ می‌پیوندیم البته من هنوز حس پیری نمی‌کنم‌ها فکر می‌کنم تازه اول جوونیمه! ولی خوب این عددها یک واقعیت هایی رو دارن به ما می‌گن! 
خوب ما در آخرین روزهای سال ۹۴ بعد از تقلاهای فراوان و توی این آشفته بازار مسکن بالاخره خونه هم پیدا کردیم و خوشحالیم که با این وضع بلبشو قرار نیست از بی خونه بودن توی خیابون چادر بزنیم! 
یک آپارتمان دو خوابه پارکینگ دار حوالی محل کار همسر، خونه بدی نیست اما اینم مثل خونه‌های قبلی مون طبقه همکفه که اصلاً نمی‌خواستم بازم اینطور بشه ولی واقعاً هیچ خونه‌ای رو نمی‌شه پیدا کرد که همه ویژگی‌های مورد نظر ما رو داشته باشه اونم توی اروپا که کلاً سلیقه و سبک خونه سازی شون با ما متفاوته ولی فکر کنم از سر و صدای آخر هفته‌ها خلاص شدیم البته امیدوارم اینطور باشه، توی این خونه یک سال ساکن خواهیم بود و برای بعدش دوباره برنامه داریم که تا ببینیم چی می‌شه. 
این خونه رو هم خودم پیدا کردم و همسر قرار گذاشت و رفت و از نزدیک برام از کل خونه فیلم و عکس گرفت فیلمش رو ده بار دیدم و به این نتیجه رسیدیم از بین تمام خونه هایی که پیدا کرده بودیم و برامون مونده بود (یعنی هنوز یکی رو هوا نزده بود) این از همه بهتره، همین رو از آژانس درخواست کردیم اونا با صاحبخونه تماس گرفتن و شرایط ما رو براش توضیح دادن اونم اوکی داد. یک پولی رو به عنوان پیش پرداخت به حسابشون ریختیم و اونا فرم‌ها رو از طریق ایمیل برامون فرستادن و هر کدوممون جداگانه پر کردیم و براشون ایمیل کردیم و الان خونه به اصطلاح وارد مرحله شده یعنی توافقات اولیه بین دو طرف صورت گرفته و کارهای اداریش تا حدودی انجام شده و دیگه به کس دیگه‌ای اجاره داده نمی‌شه. الان تنها کاری که مونده اینه که یک روز دو تایی بریم و دیپازیت و کرایه ماه اول رو به حسابشون ریزیم و کلیدهامون رو تحویل بگیریم که برای این کار هم وقت قبلی گرفتیم که توی هفته آینده است، بعد که همه چیز اوکی شد بلیط هم گرفتیم که خیالمون راحت بشه یعنی سه تایی می‌ریم به اون شهر و کلید رو می‌گیریم و من و بچه می‌ریم توی خونه جدید و همسر یکی دو ساعت بعد برمی گرده به شهر فعلی تا صبح روز بعد وسایل رو بار بزنه و بیاره، من و بچه هم یک ۲۴ ساعت بدون هیچ وسیله‌ای باید سر کنیم و برای تمام وعده‌های غذایی باید بریم رستوران. برنامه مون این بود که اول همسر وسایل رو بار بزنه و بره و بعد من و بچه با قطار بریم ولی اونا گفته بودن منم باید باشم تا کلیدها رو تحویل بدن و تمام برنامه‌های ما رو به هم ریختن، خلاصه که الان توی ایران همه کارهای خونه تکونی شون رو انجام دادن و دارن به استقبال سال نو می‌رن ولی برای ما هنوز زلزله ۱۰ ریشتری در راهه! بدتر از همه اینه که یک هفته طول می‌کشه که شرکت تاک تاک اینترنتمون رو توی خونه جدید راه اندازی کنه و توی تمام این مدت فقط اینترنت موبایل داریم که حجمش محدوده و نمی‌شه برنامه‌های نوروزی رو باهاش دید (می دونم می‌شه پلن‌های موقتی گرفت ولی اونا یک ماهه به بالا هستن و به درد ما نمی‌خورن) یادمه دفعه پیش هم که از اون شهر به این شهر اثاث کشی کردیم نیمه مارچ و حوالی عید نوروز بود و برای یک ماه اینترنت محدود گرفتیم و از همه برنامه‌های نوروزی محروم شدم الانم دوباره اثاث کشی مون افتاده توی مارچ، اینش بده با این حساب امسال همون یه ذره حال و هوای عیدی هم که به خاطر برنامه‌های نوروزی داشتم دیگه ندارم و کاملاً روزهام عادی خواهند بود. 
مرسی از همه دوستانی که توی خصوصی احوالم رو پرسیدن و ببخشید که نتونستم برخلاف همیشه بهتون ایمیل بزنم و تشکر کنم چون الان توی مرحله بسته بندی وسایل هستم، هیچ کمکی هم ندارم همسر که شبا دیروقت میاد البته تا حدود ۴ صبح بیدار می‌مونه و بهم کمک می‌کنه ولی در طول روز خودمم وخودم و با این بچه شیطون کار بسته بندی وسایل وقت گیره هرچند خوشبختانه چون خونه فرنیشده بیشتر وسایل بزرگ و سنگین مال صاحبخونه است اما بسته بندی همین وسایل شخصی و چیزهایی که توی این چند سال زندگی در اینجا خریدیم هم خودش وقتگیره، دیشب به همسر می‌گفتم فکر کن اگه به سبک خانواده‌های ایرانی زندگی می‌کردیم یعنی دور تا دور خونه پر از کمد و بوفه و ظرف‌های شکستنی و سرویس خواب و وسایل گنده بود و همه رو باید جمع می‌کردیم و می‌بردیم چقدر باید الان جون می‌کندیم؟ همسر گفت اصلاً نمی‌تونم تصورش رو بکنم. واقعاً خدا رو شکر زندگی‌های اینجا این شکلی هم هست یعنی خونه‌ها هم فرنیشد هستن هم آنفرنیشد و حق انتخاب با توئه که کدوم مدل رو می‌خوای من توی این روزها خدا رو شکر می‌کنم که مثل عروس‌های ایرانی یک جهیزیه مفصل الان دور و بر خونه‌ام چیده نشده وگرنه جمع کردنشون کار حضرت فیل بود! (البته انکار نمی‌کنم که عاااااااااشق وسایل خوشگل خونه هستم ولی دارم فقط احساسم توی این روزها رو می‌گم که کار بسته بندی شون با خودمه! توی این روزها هرچی کمتر وسیله داشتی باشی خوشبخت‌تری!). 
آهان داشتم می‌گفتم که ممنونم از دوستان عزیز و بامعرفتی که حالم رو پرسیدن: الیسمای مهربونم که با وجود مشغله‌های زیاد کاریش همیشه به من محبت داره و حالم رو می‌پرسه، مرجان مهربونم (از کانادا) که حالم رو پرسید و داروی خیلی خوبی بهم پیشنهاد کرد که توی پی نوشت به شما هم معرفی می‌کنم، نیکی جون که برام کلی انرژی مثبت فرستاده بود، نسترن عزیزم که همیشه من رو شرمنده محبت‌های تموم نشدنیش می‌کنه، صمیم شیطون که توی این روزهای پر کارش حالم رو پرسید و با اون روحیه شادش منو سر شوق آورد، شیمای عزیزم (از نروژ) که یکی از بهترین دوستامه و برای ماجرای خونه کلی با هم صحبت کردیم، الی عزیزم (از انگلیس) که اونم برام پیغام پرمحبتش رو فرستاده بود و خوشحالم که با خوندن وبلاگ من می‌دونه که فقط اون توی این شرایط نیست و انرژی می‌گیره، الی مهربون (از ایران) که همیشه به من و دخترم محبت داره، رعنای عزیز که برای سرفه هام پیشنهاد پزشکی داده بود، گلک عزیزم که اونم داروی خاصی رو بهم پیشنهاد کرده بود و بعد از چند روز دوباره احوالم رو پرسیده بود، هستی عزیز که به خاطر اومدن خواهرش به ایران یاد من و پست هام موقع سفر به ایران افتاده بود و برام آرزوی خوشحالی و موفقیت داشت، دکتر ربولی عزیز که پیغام گذاشتن و برای خونه گرفتن راهنماییم کردن، دختر بهمنی که با اینکه به قول خودش خواننده خاموش بود ولی حالم رو پرسیده بود، هیوای عزیزم که پیگیر احوال این روزهای ما و خونه پیدا کردنمون شده بود، مهدیس شیطون و مهربون که برامون آرزوهای خوب کرده بود، سارا خواننده جدید که تا وبلاگم رو دیده و شناخته اونقدر معرفت داشته که خودش رو معرفی کنه و باهام حرف بزنه (امیدوارم کنکورت رو هم خوب بدی سارا جان)، الهام جون مامان آیدا که نگران سرماخوردگیم بود و برای مداوا بهم پیشنهاد خوبی داد، نادیای عزیز که پست سؤالات مربوط به زندگی در انگلستان رو خونده بود و برخلاف صدها نفری که اون پست رو با بی معرفتی و توی سکوت خونده بودن و رفته بودن و لابد فکر کرده بودن وظیفه‌ام بوده که راهنمایی شون کنم ولی نادیا یک پیغام مفصل تشکر با کلی آرزوهای خوب برام گذاشت و خوشحالم کرد که بین اینهمه بی معرفت بعضیا هم بامعرفت هستن، مسیح عزیز که برای اولین بار به وبلاگم اومده بود و نظر محبت آمیزش رو برام نوشت، مریم گلی عزیزم که حالم رو پرسیده بود و برام دعا کرده بود و آزاده عزیز که توی روزهایی که برای ویزامون نگران بودیم برام ایمیل زد و بهم انرژی مثبت داد که نگران چیزی نباشم و همه چیز درست می‌شه که البته درست هم شد …. مرسی از همه شما دوستان بامحبت و مهربون امیدوارم اسم کسی رو از قلم ننداخته باشم، منم همه تون رو دوست دارم و همین علاقه به ارتباط با شماست که این وبلاگ رو چند ساله سر پا نگه داشته. 
پ. ن. ۱: برای اطلاع از دوستانی که حالم رو پرسیده بودن باید بگم بعد از اون سرماخوردگی سخت و سنگین و طولانی که حدود یک ماه و نیم به طول انجامید و چند روزی به طور کامل من رو از انجام کارهای روزمره‌ام فلج کرد و تمام روز توی تخت افتاده بودم و اصلاً یک چیزی می‌گم یک چیزی می‌شنوید! خوشبختانه جون سالم به در بردم و خوب شدم! توی اون روزها چند نفر از دوستان پیشنهاد داروی خاص و یا استفاده از گیاهان رو دادن و من از بین اونا تونستم به پیشنهاد مرجان عزیزم عمل کنم چون راحت‌تر می‌تونستم اون دارو رو تهیه کنم. مرجان در سفری که به انگلیس داشت از این پودرهای مخصوص فلو و سرماخوردگی استفاده کرده بود و خیلی راضی بود و می‌گفت حتی از مدل مشابه کاناداییش هم بهتره منم رفتم یک بسته از موریسون خریدم و باید بگم واقعاً اثرش از قرص هایی که خوردم بیشتر بود برای همین اینجا هم معرفی می‌کنم البته با آرزوی سلامتی برای همه از مرجان عزیزم هم ممنونم. این دارو رو موریسون و تسکو دارن بقیه سوپر استورها هم باید داشته باشن، شاید در ایران و بقیه کشورها هم مشابهش پیدا بشه، هر ۴ تا ۶ ساعت یک بسته پودر رو توی یک فنجون آب گرم حل کنید و بخورید: 
پ. ن. ۲: پست طولانی شد، ما تا چند روز دیگه داریم برای همیشه از این شهر می‌ریم قبل از رفتن آخرین پست سال ۹۴ رو هم می‌ذارم، فعلاً بای. 
همچنان به دنبال خونه
سه‌شنبه ۱۱ اسفند ۱۳۹۴ @ ۰۸: ۳۴ ب. ظ | نویسنده: امی | چاپ
امروز سومین روزی بود که من و دخترک شیرینم تنها توی این شهر بودیم. همسر دو روزه داره می‌ره خونه‌ها رو می‌بینه. اوضاع خونه یه جورایی باورکردنی نیست. دیروز دوشنبه صبح اول وقت یعنی بین ساعت ۹ تا ۱۰ صبح دو تا از ۳ تا خونه سوگلی ما توی همین زمان کوتاه اجاره داده شدن و همسر هنوز توی هتل بود و وقت اولین قرارش هم نرسیده بود که آژانس‌های مربوط بهش زنگ زدن و گفتن آقا قرارتون کنسله اونا رو روی هوا بردن! ما رو باش که می‌خواستیم سر اجاره بالای یکی شون چک و چونه بزنیم بریم بابا دلمون خوشه! 
یک دونه دیگه رو همسر رفت دید اما می‌گه جای خیلی خیلی ساکت و خلوتیه به طوری که توی راه که می‌رفتم دلم گرفت چه برسه آدم بخواد اینطور جاها زندگی کنه منم ترجیح می‌دم ویکندها همچنان با سروصدا مزاحممون بشن ولی عوضش یک جای زنده شهر زندگی کنیم و بقیه روزهای هفته از اینکه چهار تا آدم و ماشین و رفت و آمد می‌بینیم دلمون باز بشه تا یه گوشه به شدت ساکت باشیم و فکر کنیم تنها موجودات کره زمین ما هستیم! ولی خود خونه خوب بود مخصوصاً انباری هاش جادار بودن حالا نمی‌دونیم چکار کنیم فعلاً از اول لیستمون سقوط کرد. 
دو سه تا دیگه هم از دیروز ظهر تا الان اجاره داده شدن صاحب یکی از خونه‌ها هم گفته بود من خونه‌ام رو به بچه دارها نمی‌دم و قرار اونم کنسل شد عجیب‌تر اینکه امروز همسر برای دیدن یک آپارتمان که درست مرکز شهر و وسط کلی فروشگاه شیک و پیک بود قرار داشت و وقتی رسید اونجا دید ۴ نفر دیگه هم همزمان باهاش رفتن تو! کارمند آژانس هم بهشون گفته بود هر کی زودتر اوکی بده قرارداد رو با همون می‌بندیم و همسر توی فاصله دو دقیقه‌ای که به من زنگ زد تا نظرم رو بپرسه یکی دیگه گفته بود من می‌خوام و خونه رو به اون دادن!! بعد خود اون خانم گفته بود این که چیزی نیست من دیروز رفته بودم یک خونه رو ببینم همزمان با من به ۱۵ نفر دیگه هم وقت داده بودن یعنی این ۱۶ نفر فقط چند ثانیه وقت داشتن نظرشون رو اعلام کنن و یکی که زرنگ‌تر بوده خونه رو از چنگ ۱۵ نفر دیگه درآورده بوده!!! راستش از وقتی اینا رو شنیدم با خودم گفتم بزنم تو خط املاک کار و بارشون سکه است به خدا! 
الان باز چند تا خونه دیگه پیدا کردم و به همسر لینک دادم و براشون وقت گرفته که روزهای دیگه بره ببینه ولی با این وضعیت خونه پیدا کردن خیلی سخته آدم که نمی‌تونه توی همون ثانیه اول که دید نظرش رو بگه پس تکلیف بقیه خونه‌ها چی می‌شه؟ انگار توی منگنه قرار گرفتی و اصلاً امکان مقایسه موردهایی که دیدی وجود نداره طفلی همسر که با سرما خوردگی از اینور به اونور آواره است تنها و مریض و بلاتکلیف، امروزم برای دیدن یکی از خونه‌ها زیر بارون منتظر اومدن کارمند آژانس ایستاده و خیس آب شده و همونطور خیس رفته هتل امیدوارم حالش بدتر نشه، این سرماخوردگی چی بود توی این بلبشو به جون ما سه تا افتاد؟ 
امروز رفتم بیمارستان تا برای خودم و دخترم وقت بگیرم پذیرش می‌گه تا ۱۵ مارچ یعنی دو هفته دیگه جاها پره و باید فردا ساعت ۸: ۳۰ صبح زنگ بزنی که بهت وقت اورژانسی بدیم! آخه زنگ بزنم بگم من سرما خوردم موردم اورژانسیه؟!!! 
و دیگه اینکه امروز از آژانسی که باهاشون قرارداد خونه رو بسته بودیم دو نفر اومدن برای بازرسی خونه، همه جا رو به دقت دیدن و یادداشت برداشتن و چند تا سؤال هم پرسیدن حتی برای امتحان روی مبل‌ها نشستن ببینن سالم هستن یا نه! در آخر راضی بودن و گفتن آپارتمان خوبی دارین و از این حرفا … این یعنی خونه رو توی این سه سال خوب نگه داشتیم و ایراد خاصی نتونستن بهش بگیرن امیدوارم نظر صاحبخونه هم همین باشه. 
دیشب از حجم کارهایی که باید انجام می‌دادم بعد از خوابوندن بچه تا ۴ صبح از اینور به اونور می‌رفتم و برای اینکه عروسکم از خواب بیدار نشه تند تند شکلات‌های ضدسرفه می‌خوردم. ویروس سرماخوردگی اونم از نوع سمجش خر است! سردرد و بی حالی و سرفه خر است! قرص مسکن و سرماخوردگی تسکو هم خر است! آخه قرص هم اینقدر شلغم؟! 
 (ببخشید من بی ادب شدم ولی اینایی که گفتم خرن حقشونه!) 
آهان: این دوستایی که هی توی پیغام خصوصی می‌پرسن چرا بخش کامنتدونی برای من نیست یا چرا نمی‌تونم کامنت بذارم؟ دلیلش واضحه چون کامنتدونی بعضی پست‌ها رو می‌بندم! 
به دنبال خونه
یکشنبه ۹ اسفند ۱۳۹۴ @ ۰۱: ۵۹ ب. ظ | نویسنده: امی | چاپ
همین الان همسر رفت اسکاتلند برای بستن قرارداد خونه (۲۸ فوریه). 
من ۲/۵ ماه توی سایت‌ها دنبال خونه گشتم هر روز و روزی چند بار و بالاخره از بین اونا یک لیست نهایی ۱۶ تایی درست کردم که از نظر ظاهر از بقیه بهتر بودن. پریشب با همسر نشستیم و دو تایی دوباره اون ۱۶ تا خونه رو بررسی کردیم از قیمت گرفته تا اینکه کجای شهر هستن و فاصله شون از محل کار همسر و همچنین سیتی سنتر چقدره، طبقه چندم هستن آیا آسانسور دارن یا خیر و … چند ساعت طول کشید تا تونستیم طبق شرایط و ملاک‌های خودمون اون ۱۶ تا رو تبدیل به ۷ تای نهایی کنیم و دیروز شنبه همسر به دونه دونه آژانس هاشون زنگ زد و برای این هفته وقت گرفت که بره از نزدیک اونا رو ببینه بعد هم چند شب هتل رزرو کرد و بلیط گرفت. 
دیشب توی ذهنم اون ۷ تا تبدیل شدن به ۳ تا و باز از اون سه تا خونه شماره بود که رأی نهایی رو آورد همسر هم کاملاً با این خونه موافقه و برای فردا ساعت ۱۱ صبح قرار داره که بره اون رو از نزدیک ببینه امیدوارم خونه خوبی باشه و قرارداد همون رو ببنده و راحت بشیم. نمی‌دونستم اینقدر خونه پیدا کردن به دقیقه بند باشه یعنی خونه‌ای که پیدا می‌کنی چند دقیقه بعد می‌بینی اجاره‌اش دادن و از روی سایت برداشتن، این خیلی بده چند تا از خونه‌ها همینطوری از دست رفتن، برای همین همسر امروز که تعطیله و کسی قرارداد نمی‌بنده رفت تا شب بتونه توی هتل استراحت کنه و فردا صبح اولین روز کاری بره اون دو سه تا رو ببینه امیدوارم توی همون چند ساعت این خونه‌ها هم از دست نرن. 
خیلی دلم می‌خواست منم برم چون عکس فرق می‌کنه با اینکه خودت بری از نزدیک همه چیزش رو ببینی اما به خاطر بچه این بار نتونستم چون یک نصف روز فاصله داریم با اونجا بعدش هم دائم باید بریم اینور اونور و این بچه خیلی اذیت می‌شد الانم که هر دومون سرما خوردیم بچه خفیف‌تر ولی مال من خیلی شدیده طوری که دو شبه از درد و بدحالی نمی‌تونم بخوابم نزدیک به سه هفته است که مریضم و عوض اینکه خوب بشم هی دارم بدتر می‌شم، با این حالم امکان نداشت بتونم به این سفر چند ساعته برم و مجبورم به توصیفات همسر و عکس‌های بیشتری که قراره از خونه‌ها برام بفرسته دلمو خوش کنم قراره از طریق تلگرام با هم در تماس باشیم و هر جا می‌ره عکس هاش رو برام بفرسته. 
این چند روزی که همسر نیست تمام مسؤولیت هایی که به دوش اون بود به دوش خودم افتاده با این حال بد و ناخوشم که حال ندارم تا آشپرخونه برم و یک لیوان آب بخورم و این بچه که رسیدگی دائمی می‌خواد و کارهایی که به کارهای روزمره خودم اضافه شده خدا به خیر بگذرونه، خدا آدم تنها رو توی غربت مریض نکنه خیلی بده که هیچ کس نیست که حتی یک قرص بده دستت تازه باید بلند شی با این حالت به بچه‌ات هم برسی ضمن اینکه باید کم کم خونه رو جمع و جور کنم و وسایل رو بسته بندی کنم تا همه کارها برای روزهای آخر نیفته، قراره از فردا هم مستأجرهای بالقوه رو بیارن اینجا برای بازدید و خونه باید مرتب باشه، نمی‌دونم با این سردرد دائمی و سرفه‌های شدید و اینهمه کار چکار کنم؟ … پاییز و زمستون امسال من و همسر از دست این بچه دائم مریض بودیم اونم مایی که سال‌های گذشته فقط سالی یک بار سرما می‌خوردیم ولی امسال تا خوب می‌شدیم دوباره بچه مریض می‌شد و ما رو هم درگیر می‌کرد، بدی نرسری برای بچه‌ها همینه هی می‌رن از هم مریضی می‌گیرن بعد میان خونه بقیه اعضای خانواده رو هم مبتلا می‌کنن، این سه هفته باقی مونده رو که توی این شهر هستیم دیگه نمی‌ذارم بره باید سالم و سرپا باشم تا بتونم کارها رو انجام بدم، با این وضع به هیچ کارم نمی‌رسم. 
یک روز بعد از اینکه ویزا گرفتیم رفتیم اداره پلیس تا تغییر ویزا رو بهشون اطلاع بدیم و توی پرونده مون ثبت بشه به ما می‌گن شهروندهای قانون مدار، آزار و اذیتی که براشون نداریم مالیات هامون رو که سر وقت می‌دیم سربار دولت که نیستیم و براشون کار می‌کنیم، قانون هاشون رو هم مو به مو اجرا می‌کنیم، به آیین و فرهنگشون هم که احترام می‌ذاریم، خداییش اینا اگه نخوان به آدم هایی مثل ما اقامت بدن پس به کی می‌خوان بدن؟ 
ادامه مطلب
بالاخره انتظار به پایان رسید
چهارشنبه ۵ اسفند ۱۳۹۴ @ ۰۲: ۰۰ ب. ظ | نویسنده: امی | چاپ
امروز ویزاهای جدیدمون اومد هورااااااااااااااااااا
خدا رو شکر می‌کنیم که مشکلی پیش نیومد، هم مدارکمون از نظر اونا کامل بود هم عکس دخترکم ایرادی نداشت و همون عکسی رو که دستگاه ازش ایراد می‌گرفت قبول کردن و هم اینکه معطلمون نکردن. ما ۲۷ ژانویه اپلای کردیم و امروز ۲۴ فوریه پستچی ویزاهامون رو آورد تازه ۱۹ فوریه ویزامون صادر شده بود که تا به دستمون برسه چند روز طول کشیده ولی درکل پروسه‌اش برای ما فقط ۲۷ روز طول کشید در حالی که اگه قرار بود ۸ هفته‌ای باشه که خودشون توی وبسایتشون گفته بودن کل برنامه‌های ما به هم می‌ریخت. 
دیگه خیالمون رااااااااحت شد خیلی ماه بدی بود روزهای اول که از شدت استرس روی ویبره بودم! بعد به خودم مسلط شدم و خودم رو جمع و جور کردم اما بازم ته دلم نگران بودم همسر که تازه دیروز یادش اومده بود استرس بگیره و نمی‌تونست درست بخوابه! البته کل ماه رو نگران بود ولی دیروز به اوج رسید. 
صبح بالاخره پستچی اومد و مدارکمون رو آورد. همسر رفت تحویل گرفت من توی خواب و بیداری بودم که دیدم همسر اومد توی اتاق با یک چهره خندون سه تا ویزای صورتی رنگ خوشگلمون رو گرفت جلوی چشم‌های خواب آلودم، عکس دخترکم هم روی اولین ویزا بود توی همون خواب و بیداری گفتم او مای گاد! بالاخره اومد … اونا رو گرفتم و با دقت و اشتیاق نگاهشون کردم همسر هم که کبکش خروس می‌خوند سر صبحی! … یک ساعت بعد هم یک پستچی دیگه اومد و این بار بقیه مدارک و پاسپورت هامون رو آورد. 
این سومین ویزای یوکی ماست دو سال دیگه باید برای بار چهارم اپلای کنیم البته اون دیگه برای اقامت دائمه امیدوارم اون کارمون هم درست بشه و از این ویزا بازی‌ها و استرس‌ها و هزینه‌های بیخودی و معطلی‌ها برای همیشه خلاص بشیم، خیلی بده که برای زندگی و کار توی یک کشور موقتی بمونی و هر دو سه سال نیاز داشته باشی از دولتشون اجازه مجدد برای موندن بگیری و ندونی بالاخره توی اون کشور موندگاری یا نه، خدا رو شکر که این یکی هم به خیر گذشت ایشالا بعدی هم درست می‌شه. 
ما دو سه روز وقت گذاشتیم وب سایت هوم آفیس رو خوندیم و مدارک رو جمع کردیم و براشون فرستادیم و ویزامون رو گرفتیم هر کسی خودش می‌تونه این کار رو بکنه فقط دقت می‌خواد و کمی زبان دونستن … اون وقت توی ایران کلی مشاور و وکیل هستن که پول زیادی از مردم می‌گیرن که همین کار رو بکنن ۷ سال پیش یک وکیل توی تهران بود که ۲/۵ میلیون تومن می‌گرفت که بگه چه مدارکی لازمه! خدا می‌دونه الان چقدر می‌گیرن، نمی‌دونم چرا مردم حاضرن اینهمه پول بدن برای انجام کاری که خودشون هم می‌تونن؟ اینو قبلاً هم گفتم که من خودم هم وقتی ویزای اولم ریجکت شد رفتم و با یکی از همین مؤسسات مشورت کردم ولی به پیشنهاد بابای همسر بود خودش هم هزینه‌اش رو پرداخت کرد اما الان پشیمونم چون واقعاً اطلاعات درست نداشتن و منو بیشتر سرگردون و مضطرب کردن. 
حالا بگذریم … خوب از سد بزرگ ویزا هم رد شدیم حالا می‌رسیم به مسأله خونه پیدا کردن. من توی این مدت روزی چند بار توی سایت‌ها دنبال خونه می‌گشتم ۴ تا از خونه هایی که از همه بهتر بودن رو برای خودم سیو کردم اما توی همین فاصله کوتاه ۳ تاشون اجاره داده شدن! فقط یکی مونده که هیچ بعید نیست تا پایان همین امروز اونم بره و از روی سایت برش دارن ولی به هر حال امروز که همسر بچه رو برد نرسری همه کارهام رو گذاشتم کنار و نشستم به مرور مجدد وب سایت‌ها و در به در دنبال خونه می‌گردم باید تا عصر حداقل ۱۰ تا خونه پیدا کنم و برای همسر بفرستم چون قرار گذاشتیم هفته آینده بره اسکاتلند و خونه‌های انتخابیم رو از نزدیک ببینه و با یکی شون قرارداد ببنده. 
بعضی خونه‌ها رو که می‌بینم حرصم درمیاد آخه صاحب هاشون با چه اعتماد به نفسی خونه زشت و قدیمی و بدون امکانات رو با این قیمت‌های بالا می‌ذارن برای اجاره؟ خونهه اینقدر بد نقشه است که یک نفر به زور می‌تونه توی آشپزخونه‌اش راه بره کابینت‌ها خیلی کمه و دمده هیچ مشخصه برجسته‌ای هم نداره که بشه روش دست گذاشت بعد گذاشته ماهی ۱۰۰۰ پوند اجاره، واقعاً که! 
یک خونه دلباز و نسبتاً قشنگ توی طبقه دهم یک ساختمان نسبتاً مدرن پیدا کردم خونه پر از نور بود چشم اندازش هم رو به کل شهر بود خیلی خوب بود گذاشتم توی لیستم بعد از چند روز دیدم اجاره‌اش دادن آه از نهادم براومد، خیلی حیف شد هنوز چشمم دنبالشه. 
خوب من برم بازم بگردم وقت کمه …
پ. ن.: راستی توی خبرها خوندم از همین امروز چهارشنبه ۲۴ فوریه بخش صدور ویزای سفارت بریتانیا در تهران کارش رو دوباره شروع کرد، چه باحال … حالا دیگه خانواده هامون هم بدون رفتن به یک کشور دیگه می‌تونن از همون تهران ویزا بگیرن و بیان پیشمون، زنده باد دکتر ظریف
