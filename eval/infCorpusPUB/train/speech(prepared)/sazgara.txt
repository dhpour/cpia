متن پیاده شده گفتگوی روزانه محسن سازگارا سه شنبه ۳ شهریور
سلام 
سه شنبه ۳ شهریور ۱۳۸۸ و ۲۵ آگوست ۲۰۰۹ میلادی
من چهار تا موضوع فکر کردم امروز خدمتتون مطرح کنم
<<<<<<<<<<<<<
موضوع اول- جبهه جدیدی است که آقای کروبی باز کرده در مورد آزارهای جنسی که این دلاور مرد در عرصه مبارزه سبز به خوبی این جبهه را داره جلو می‌بره و یکی پس ا
>>>>>>>>>>
/*8*/
 دیگری شمشیر می‌زنه و این جبهه جدید بخش بزرگی از حاکمیت را دچار سرگیجه کرده و مطبوعات
جهانی هم مثل روزنامه تایمز و به نقل
 از این روزنامه بسیاری مطبوعات دیگه به این موضوع پرداختند و وحشی گری کودتاچی‌ها رو برای دنیا روشن کردند.
 کارهای عجیبی که دیروز صحبت کردیم که یک قشون خارجی یک ارتش خارجی هم امروزه این کودتاچی‌ها نسبت به شهروند‌ها و هموطنان ما انجام دادند و آبروریزی بزرگی را در سطح دنیا برای خودشون درست کردند
 و الان پاره‌ای از حقوقدانان هم مدارک و اسناد اونها را دارند تنظیم می‌کنند تا به جرم جنایت علیه بشریت پرونده مفتوح بشه و کارهایی که در سطح بین المللی لازمه انجام بشه.
 و در همین راستا کشمکش هایی که هستش گزارش‌های آقای حنیف مزروعی گزارش بسیار خوبی که ایشون
هم منتشر کرده مرحله قبلی همانطوری که آقای حنیف مزروعی توضیح داده خیلی کسان، گروه‌های مختلف،
/*1*/
/*8*/
 من هم در این جریان بودم که دنبال این بودند که پیدا کنند 
اجساد عزیزان را در سردخانه‌های مختلف و معلوم شده حالا که از ترس مبارزات مردم اجسادعزیزانشون را بدهند و آزاد بکنند از سردخانه‌ها در بیارند،
 دست پاچه رفتند و دفن کردند و این را هم بگم این جنایت در جمهوری اسلامی سابقه داره در سال ۱۳۶۷، ۴۴۴۸ نفر را تا اینجایی که شمارش شده در کمتر از چند ماه در زندان‌های جمهوری اسلامی اعدام کردند و گمنام در خاوران دفن کردند. 
همون موقع خانواده‌ها رو صدا کردند و بهشون تحکم کردند که بعدا جای جنازه عزیزانتون را می‌گیم و حق داشتن ختم ندارید،
 اعلامیه هم نمی‌تونید بدهید و خفقانی را ایجاد کرده بودند. نکته جالب که من در ذهنم بود این است که وقتی مقایسه می‌کنید با سال ۶۷، می‌بینید که تزلزل در ارکان این نظام به گونه‌ای است که امروز همون جنایت رو در تعداد خیلی کمتری تکرار کرده ولی جرأت نمی‌کند، خانواده‌ها را مطلع بکنه، 
/*1*/
حتی جرأت نمی‌کنند داخل خود نظام بگن و اون یک دستی که اون موقع برای این جنایت موجود بود، رخت بر بسته و تزلزلی که در ارکان نظام هست باعث شده که پی در پی تکذیب می‌کنند که به خوبی گزارش اقای حنیف مزروعی و سایت نوروز مشتشون را باز کرده و جای تکذیب نمی‌گذارد و دادگاهی را هم که امروز قراره تشکیل بشه و آقای حجاریان را و سایر زندانی‌ها را مطرحه تعدادی از آنها در دادگاه باشند، باز به نظر من نکته دیگری است که ضعف و تزلزل کودتاچی‌ها نشان می‌ده که حتی وکیل آقای حجاریان را گفتند که فقط نمایشی می‌تونه در دادگاه باشی، هیچ حرفی نزنی و خود آقای حجاریان هم که مشکل صحبت کردن و تکلم دارد باید بنویسه و پیشاپیش همه ما می‌دونیم، ممکنه الان آقای حجاریان و سایر زندانیان عزیز ما ندانند که بیرون چه اتفاقی افتاده ولی ما که در بیرون هستیم می‌دانیم که آنها را در بی خبری مطلق نگه داشته اند. اطلاعات نادرست داده اند شاید شما هم دیده باشید که نسخه جعلی روزنامه اعتماد چاپ کردند، بهشون دادند که مهندس موسوی گفته تقلبی در کار نبوده و اونها را در فضایی نگه داشتند که بنابر این هر چه که بگویند به دلیل فشارها و شکنجه‌ها و چه به دلیل اطلاعات نادرستی که دادند پیشاپیش باید گفت که از درجه اعتبار ساقط و فقط و فقط وقتی حرف واقعی زندانیانمون را می‌تونیم، بشنویم که از زندان بیان بیرون و بیرون از زندان در فضای آرام، اطلاعات درست داشته باشند و حرف بزنند و به نظر من باز برگزاری دادگاهها به این شکل، بیش از هرچیز نشون از ضعف کودتاچی‌ها و سناریوی شکست خورده‌ای داره که واکنشی هم در بین مردم نداشته. اما این مبحث اول. 
مبحث دوم راجع به بحث مطالعاتی بود که صحبت کردیم 
<<<<<<<<<<<<
هر گروهی که تشکیل می‌شه مطالعه بکنه، من اولین کتابی را که می‌خواستم معرفی بکنم و ضمیمه برنامه امشب خواهم کرد و روی سایت قرار می‌دهم و از طریق گوگل گروپ 
>>>>>>>>>>
هم می‌فرستم کتاب ضد کودتا نوشته آقای جین شارپ و بروس جنکینز هست که فارسی روانی هم ترجمه شده، کتاب کوچکی است شاید ۴۰- ۵۰ صفحه بیشتر نیست. خواندنش را توصیه می‌کنم اگر چه پاره‌ای از مطالبی که در این کتاب اومده ممکنه عینا به کودتاچی‌ها ما تطابق نکنه ولی برای دادن یک فضای عمومی به شما که چگونه در مبارزات بی خشونت، با مبارزات بی خشونت می‌شود به مقابله با کودتاچی‌ها رفت کمک می‌کند و من خواهش می‌کنم اگر هم سؤالی در این زمینه‌ها بودحتما به ایمیل
<<<<<<<<<<<<<
بفرستید سوالات را بررسی می‌کنیم به خصوص موارد تطبیقی منابع دیگر را هم به تدریج من خدمتتون معرفی می‌کنم که عنوان کار هر گروه کار تشکیلاتی که شکل می‌گیره در دستور باید قرار بگیرد. 
>>>>>>>>>>
مطلب سوم که می‌خواستم مطرح بکنم مسئله بحث تحریم سبز به قول این پوستر زیبایی که تهیه کردند پاره‌ای از دوستان گروه انقلاب سبز تهیه کرده، تحریم سیگارهای خارجی که واردات آن در انحصار سپاه یعنی ضربه محکم به اقتصاد حکومت فاسد. من فیدبک هایی گرفتم بعضی‌ها می‌گن سخته، مثلا به جای سیگار مارلبورو، سیگار تولید داخل بکشیم یا به جای سیگار وینستون، سیگار بهمن بکشیم. از من بپرسید میگم اصلا سیگار نکشید ولی به هر دلیلی اگر کسی سیگار می‌کشه به هر حال ضربه زدن به اژدهای هفتاد سری به نام سپاه پاسداران انقلاب اسلامی که یک بخش قدرتش در قدرت اقتصادیش امر واجبی است که باید همه مون در دستور بگذاریم و مبارزه دائمی است که باید دنبال بکنیم به دلیل این که مبارزه جدا از سایر وجوه مبارزاتی ما نیست. اگر سازمان سرکوبگری مثل سپاه را می‌خواهیم به زانو در بیاوریم باید درهمه ابعادش حمله کنیم. از جمله ابعاد اقتصادی که هریک سیگاری که از سیگارهای وارداتی، خارجی قاچاق به کشور که سپاه می‌آره بکشید در واقع یک پولی به سپاه دادید که با کمک اون سرکوب بکنه و اما مطلب آخری که می‌خواستم عرض بکنم راجع به پوستر زیبایی است که دیدم که همون گروه انقلاب سبز و چندین پوستر دیگه تهیه کردند راجع به قدم زنی سبز اسم خوبی هم گذاشتند که هر پنج شنبه بعد از افطار در سراسر ایران چه سواره با ایجاد ترافیک، چه پیاده با قدم زنی در خیابان‌های اصلی شهر پیشنهاد هم کردند که در تهران از تجریش تا رو به پائین تا ولی عصر و از شریعتی، میرداماد تا تجریش باشه که البته هر جای دیگر شهر هم باشه اشکالی نداره به هر حال به نظر من این مسئله که ما می‌تونیم با ایجاد ترافیک و اومدن توی خیابون حضورمون ر اعلام بکنیم. امر مثبتی است که باید بهش بپردازیم. من باز هم تأکید می‌کنم این حرکات مقطعی مثل حرکات هر پنج شنبه‌ای که حضورمون اعلام می‌کنیم مثل شعارنویسی، الله اکبر گفتن، کارهایی که با حداقل هزینه می‌تونیم انجام بدهیم ما را آماده می‌کنه برای اونجاهایی که بتونیم حکومت را سر آکسیون‌ها ی باخت – باختی مثل مثلا راهپیمایی‌های روز قدس و امثالهم قرار بدهیم و راجع به این موضوع بیشتر صحبت می‌کنیم، تا فردا شاد و پیروز و موفق باشید به امید پیروزی برای ایران و ایرانی. 
انگشتانشون را به شکل V گرفتند
متن پیاده شده گفتگوی روزانه محسن سازگارا چهارشنبه ۴ شهریور
سلام
چهارشنبه ۴ شهریور ۱۳۸۸ و ۲۶ آگوست ۲۰۰۹ میلادی
پنج نکته را می‌خواهم خدمتتون عرض کنم. اول مسئله دادگاه نمایشی و خنده داری که فکر می‌کنم سومی یا چهارمی بود که دیروز مجددا تشکیل شد و خبرش را هم دست و پا شکسته حکومت داد و با تصور اینکه حکومت دائما داره سعی می‌کنه که بگه دستگیر کردمو و و همه را بستم، کتک زدم و شکنجه کردم و مردم هم دیگه ترسیدند و نشستند سر جا شون و تموم شد، این تقریبا خلاصه مشی حکومته این روزها. منتهی هر از چند گاهی که دوباره می‌بینه که حرکتی شروع می‌شه مردم اعتراضشون ادامه داره. مقاومتشون ادامه داره، باز دوباره می‌بینه که حرکتی شروع می‌شه، دوباره ناچار می‌شه که در سنا ریوش تجدید نظر کنه، به هر حال همون جور که قبلا هم صحبت کردیم آنچه که قهرمان‌های ما باید گفت کسانی که در زندانند مهم نیست که چی بگویند، کجا بیارندشون به صرف این که زندانند، قهرمانان ما هستند و به خصوص اونهایی که مورد آزار و اذیت قرار می‌گیرند و جرأت می‌کنند که بعد مطرح کنند اون بلایی که سرشون اومده، اونها کسانی هستند که هر بلایی هم سرشون اومده باشه بالاترین شکنجه‌ها، آزارهای جنسی که بهشون داده شده یا بشه، بر قدو قیمت قهرمانیشون در چشم یک ملت افزوده می‌شه و فداکاری هایی که در راه یک ملت کردند، همونجوری هم که قبلا صحبت کردیم. مطمئن باشید که کسانی که در زندانند، غیر از آزار و اذیت و فشار و انفرادی و شکنجه و اینها، مهم‌ترین چیز این است که مطلقا اونها رو در بی خبری نگه می‌دارند و نمی‌دانند چه اتفاقی افتاده رهبران جنبش چه جوری حرکت کردند و دیدید که حتی روزنامه اعتماد قلابی چاپ کردند و بهشون نشون دادند و تصور شون بر اینه که مثلا به آقای زیدآبادی گفته بودند همه اعتراف کردند و رفتند خونشون وتو فقط موندی. بنابراین باید گفت آنچه که اونها بگند، بنویسند، تا زمانی که دربندند، پشیزی ارزش نداره. 
نکته جالبی که می‌خواستم بگم، حکومت دائما تکرار می‌کند که انقلاب مخملی می‌خواستند بکنند. می‌خواستند انقلاب نرم بکنند، براندازی نرم بکنند اصطلاحاتی که می‌گویند. جالبه که به نظر من این نشونه بی سوادی دست اندرکارانی است که اینها رو می‌گن برای این که نظام‌های اروپا ی شرقی، که معروف بودند به انقلاب مخملی معروف شدند در واقع ماهیتاً تفاوت داشتند. یا اونچه که در ایران هستش، برای این که اکثر، نظام هایی بودند که وابسته به شوروی بودند، شوروی اصلا اونها رو پشتیبانی می‌کرد و به زور ارتش سرخ و سازمان "ک گ ب" (ک ج ب) سرپا بودند. خود کارگزارانش خیلی هاشون مسئله داشتند و به محض اینکه شوروی دستش رو برداشت و سیاست در شوروی تغییر کرد. با اومدن آقای گورباچف چیزی از اون حکومت‌ها باقی نمونده بود و به سادگی فرو ریخت با چند تا تو خیابون آمدن، در حالی که در ایران درسته که روس‌ها پشتیبان این کودتا هستند، مشاور کودتا هستند و دستورالعمل دارند و دولت کودتاچی را به رسمیت شناختند، اما ساختار این نظام با ساختار کشورهای اروپای شرقی تفاوت می‌کند. شاید تنها کشوری از کشورهای اروپای شرقی که تجربه‌اش، برای ما قابل استفاده باشه کشور لهستان باشه، من به همین دلیل یک فصل از کتاب آقای پیتر اکرمن و جک دووال را تحت عنوان کتاب فورس مور پاور فول (نیروی قویتر) کتاب مفصلی است که این دو نفر با هم نوشتند، یک فصلش راجع به لهستان اون قدرت همبستگی یا اون اتحاد نیروی همبستگی. این را به نظر من تنها، تجربه این است در اروپای شرقی، که مدتها قبل از سقوط شوروی و تغییر سیاست شوروی، مقاومت و مقابله آغاز شد، و وقتی پیشرفت کرد، مقاومت مردم ناچار شدند که کودتا بکنند کودتای آقای یاروزلسکی و رژیم کودتایی که سر کار بود، ادامه مقاومت مردم لهستان و سازماندهی که اتحادیه کارگری همبستگی کرد. اون باعث شد که آقایون کودتاچی به تدریج عقب نشینی کردند و در نهایت مردم پیروز شدند. بنابر این، این ترجمه را که زحمتش را مرکز بین المللی مبارزات بی خشونت کشیده، این تجربه را من فکر کردم که امشب خدمتتون معرفی کنم و ضمیمه فیلم امروز خواهد شد و به ایمیل گروپ فرستاده می‌شه و روی سایت من هم هست، خواهشم این است که مطالعه بکنید بلکه یک کم هم با سوادتر بشند و حداقل در تهمت هایی که می‌زنند، اتهاماتی که می‌زنند، یک کمی از سر علم مطرح کنند. به هر حال تجربه لهستان که چند سال قبل از سکوت کمونیست‌ها بوده و مقاومت و مبارزه یک مردم در مقابل یک رژیم جبار و خونریز بوده و بعد هم کودتایی که شد علیه مقاومت مردم، تجربه‌ای است که حداقل خیلی وجوهش برای ما قابل استفاده هست و می‌تونیم ازش استفاده بکنیم. 
نکته سومی که می‌خواستم بگم، مسئله‌ای که صحبت اقای جزایری بود، معاون ستاد تبلیغات نیروهای مسلح کودتا کرده بود که جالب بود این آقای ژنرال ترسو به محض اینکه دیده، جنبش داره می‌ره خودشو سازماندهی کنه، واکنش نشون داده ودست پاچه صحبت کرده بود که قبلا از این که اینها سازماندهی کنند در سطوح عمقی جامعه بروند باید گرفت، باید کشت باید اعدام کرد، باید سرانشون را دستگیر کرد. و باید برخورد کرد. به نظر من این اون نکته‌ای است که در واقع به خوبی نشون می‌ده که چگونه حکومت، وحشت داره از مبارزات مردم و اون هر از چند گاهی که امثال این دادگاههای نمایش یا هارت و پورتی که می‌کنه بیشتر برای روحیه دادن به نیروهای خودشه، به محض این که جنبش یک حرکت کوچیک می‌کنه، جا می‌زنه. یا فرض کنید ربنای آقای شجریان را به محض این که مطرح کرد جنبش که می‌خواهند مردم این را به عنوان یک ابزار جنبش مقاومت استفاده کنند در ماه رمضان ربنای آقای شجریان، هنرمند ملی خودشان را پخش خواهند کرد. فورا عقب نشینی کردند، جا زدند و از حرفی که معاون صدا و سیما زده بود عدول کردند و در واقع الان آقای شجریان مثل خاری در چشمشون که گفته صدامو حق ندارید پخش کنید اما از ترس مردم مجبورند که ربنای ایشون را پخش کنند. 
اما من نکته چهارمی که می‌خواستم بگم، این است که ببینید، این حرکاتی که می‌کنند امثال دادگاهها، امثال ایجاد رعب و وحشتها، تجاوز در زندانها، خبر رسانی‌های مختلف و، و، و … پاسخش در واقع همین است که مردم می‌دهند، مقاومت با شعار نویسی، مهم نیست که مثلا الله اکبر توی پشت بوم یک کمی کمرنگ بشه یا زیاد‌تر بشه، مهم این است ه این ابزار رو ما نگه می‌داریم. بگذارید یک اسلاید دیگه‌ای خدمتتون نشون بدم، نزدیک محل اقامت آقای رئیس جمهور دولت کودتا است و خواهش کرده بود پخش بکنیم و من هم اجابت کردم پخش کردم. برای این که همین شعار ساده‌ای که رو دیوار نوشته شده (شعار نوشته شده {مرگ بر خامنه‌ای}) اون هم نزدیک خونه رئیس جمهور کودتا که آلت فعل ستاد کودتا هست و امثال این شعار که در همه جا نشون می‌ده، نماد مقاومت مردمه، مهم این است که ما مقاومتمون رو زنده نگه داریم. در میدون باشیم، مثلا پنج شنبه که قراره بعضی‌ها می‌گن بریم سر قبر شهدا بسیار کار خوبی است بزرگداشت شهدا، بعضی‌ها می‌گن، بیاییم تو خیابان مهم این است که از منزل بیائیم بیرون و راه بریم، حرکت بکنیم، اگه امکان داشت، شعار بدهیم. شعار نویسی به دیواررا رها نکنیم، الله اکبر را رها نکنیم. ولو کم وزیاد این مقاومت‌ها مطمئن باشید ما رو می‌آره جلو تا در یک فرصت مناسب مثلا راهپیمایی روز قدس که مثلا امکان داریم میلیونی بیائیم تو خیابون تمام رشته‌های حکومت را پنبه خواهد کرد. بنابر این بدانیم که " سبز یعنی استقامت تا بهار" و مقاومت ما ضامن پیروزیمونه. تا فردا شاد و پیروز و سرافراز باشید، به امید پیروزی ایران و ایرانی. 
انگشتانشون را به شکل V گرفتند
سلام، پنج شنبه ۱۲ شهریور و سوم سپتامبر ۲۰۰۹ میلادی
شش موضوع را بحث خواهیم کرد. 
اول- افطار دیشب جلوی زندان اوین در تهران به دعوت ادوار تحکیم و خانواده زندانیان سیاسی بود که نیروهای امنیتی طاقت نیاوردند و صدای اذان که بلند شد حمله کردند و جمعیت صد متر آن طرف‌تر کنار بزرگراه یادگار امام سفره افطار خود را پهن کردند و به همراه مردمی که به خانواده زندانیان سیاسی پیوسته بودند، افطار کردند. توی سفره افطار هم پوستر دکتر احمد زید آبادی با این شعار که "نفرین به تو استبداد با احمد‌ها چه می‌کنی؟ " و پوستر "عبدالله مومنی را آزاد کنید " را قرار داده بودند و یاد سایر زندانیان سیاسی که خانواده آنها هم حضور داشتند. من به سهم خودم از تمام کسانی که رفتند و به خانواده زندانیان پیوستند تشکر می‌کنم. همه ما مدیون زندانیانمان هستیم. نکته‌ای که می‌خواستم بگویم این است که وقتی خانواده زندانیان جبهه‌ای باز می‌کنند مثل جبهه‌ای که اعضای ادوار مجلس باز کردند و بعد از انتشار نامه‌ای که در آن خطاب به مجلس خبرگان خواهان عزل اقای خامنه‌ای شده بودندو دیروز می‌خواستند تشکیل جلسه بدهند که جلوگیری کردند. این جبهه‌های متعدد ذیل همان سرفصل فرسایش کودتاچیان که قبلا صحبت کردیم کار لازمی است که باید همگان به آن کمک کنیم. ضمنا مادران داغدار هم شنبه‌ها در پارک لاله در تهران گردهم آیی شان پابرجاست که خواهشم این است که به تجمع آنها هم بروید. 
نکته دوم- مسئله شعارنویسی است که بچه‌های خوب تبریز برایم فرستاده اند. مخصوصا کنار تابلوی شرکت تولید کود آلی شهرداری تبریز نوشته اند که معلوم باشد در تبریز است. عکس‌های زیادی ارسال کرده اند که من چند تا از آنها را انتخاب کرده‌ام و خدمتتان نشان می‌دهم. بچه‌های خوش ذوق اصفهان برایم نوشته بودند که روی دیوار نوشته بودیم " مرگ بر علی قصاب" نمی‌دانم نوشته بودند" مرگ بر علی قصاب" یا" مرگ بر سید علی قصاب" ولی گفتند که نفهمیده بودند مراد ما خامنه‌ای است به همین دلیل یک هفته‌ای شعار روی دیوار بود تا این که خودمان به پلیسی که دوستمان بود گفتیم که این شعار معنی اش چیست. از این نکته می‌خواهم این استفاده را بکنم که استفاده از زبان تمثیل و وصف و اشاره و به خصوص طنز درشعارنویسی بسیار مفید است. همانطور که قبلا هم صحبت کردیم باز کردن جبهه طنز در مبارزات بسیار موثر است. آن چنان که آن گروه ویپ از بچه‌های لهستان این کار را می‌کردند و بسیار موثر بودند. زبان طنز گاهی پیام ما را خیلی بهتر منتقل می‌کند و بهتر نیز منتشر می‌شود. 
نکته سوم سوالی است که یکی از دوستان نوشته بود که سیگاری‌ها نمی‌توانند سیگار را ترک کنند و این کار سختی است. توضیح من این است که ما از سیگاری‌ها نخواسته ایم که سیگار را ترک کنند. البته اگر ترک کنند برای سلامتشان بهتر است. بلکه فقط به جای سیگار خارجی، سیگار داخلی بکشند. درست که شرکت دخانیات ایران هم متعلق به دولت است ولی منافع شرکت دخانیات مستقیما به جیب سپاه پاسداران نمی‌رود و اصولا آن چنان سودده نیست. این فرق دارد با قاچاق سیگار که توسط سپاه انجام می‌شود و سود هنگفتی هم از آن می‌برد. این کالایی است که آرام آرام ما بایدبه آن بپردازیم. انتظار نباید داشته باشیم که مردم فردا صبح همگی سیگار خارجی را کنار بگذارند یا سیگار را ترک کنند. آرام آرام به خصوص جوان‌ها که نمی‌خواهند آلوده سیگار و دود هم بشوند می‌توانند دیگران را به پیوستن به این حرکت تشویق کنند. خوبی این قبیل کالاها این است که مبارزه ما را تداوم می‌دهد. می‌توانیم هرجایی موضوع را مطرح کنیم. با دوست و آشنا در جاهای مختلف می‌توانیم بحث کنیم. توضیح دهیم. راجع به اهداف جنبش و کاری که داریم می‌کنیم. این قبیل حرکت‌ها مثل امواج می‌تواند آرام آرام تمام جامعه را در برگیرد. مثل برنج محسن که دو روز پیش صحبتش را کردیم. نباید انتظار داشته باشید تا دو کلمه اینجا صحبت کنیم فردا صبح تمام جامعه دنبال کند. مسائل تحریمی به شکل یک جبهه دائم مثل شعارنویسی روی دیوار است که به ما مقطع برخورد با جامعه می‌دهد و امکان کار توضیحی راجع به اهداف و استراتژی و تاکتیک‌های جنبش را میسر می‌سازد. 
مطلب چهارم سوالی است که کسی به درستی پرسیده بود که اگریکی از شب‌های احیا آقای خاتمی بر سر قبر اقای خمینی صحبت کند چون مقبره آقای خمینی پایین‌تر از بهشت زهرا است و مراسم هم نیمه شب و دیر وقت تمام می‌شود مشکل ایاب و ذهاب هست. البته مترو تا بهشت زهرا می‌رود ولی ممکن است سرویس در آن وقت شب نگذارند و برای برگشتن تعطیل باشد. وقتی تصمیم می‌گیریم که به آنجا برویم این از زمینه‌های خیلی خوبی است که می‌توانیم تمرین کار جمعی بکنیم کسانی که ماشین دارند می‌توانند هماهنگی بکنند و سه یا چهار نفر دیگر را همراه ببرند. و دسته جمعی حرکت کنیم این گروهها یی که سعی می‌کنیم شکل دهیم می‌توانند در همین جاها تمرین کار گروهی کنند. مثل سفرهای دانشجویی می‌توان یک مینی بوس دربست گرفت یا مثل مسابقات فوتبال اگر از دوستان کسی ماشین بزرگتری دارد از او خواهش کنیم که ما را منتقل کند. راجع به این که در آنجا چطور از خودمان محافظت کنیم روزهای بعد هم صحبت می‌کنیم. 
نکته پنجم تحلیل خیلی خوبی است که گروهی از بچه‌ها از ایران تهیه کرده اند راجع به جبهه‌ها درون کودتاگران و شکاف‌ها و تضادهای آنها با هم که روزهای بعد راجع به آن صحبت می‌کنم. 
نکته آخری هم آمادگی برای روز قدس است. امروز پنجشنبه است. پنجشنبه‌ها قدم زنی سبز را داریم. کافیست بعد از افطار از خانه بیرون بیاییم ولو با ماشین در خیابان باشیم. و هر جا ممکن بود شعار دهیم. تظاهرات به سبک ایرانی و حضور مان را اعلام کنیم. حرکت‌های مقطعی ما را برای حرکت بزرگ روز قدس آماده می‌کند. راجع به روز قدس بعدا هم باز صحبت می‌کنم که چگونه وقتی میلیون‌ها آدم به خیابان می‌آیند تمام مراکز استراتژیک رژیم در خطر خواهند بود. تا فردا شاد و پیروز و موفق و سرافراز باشید. به امید پیروزی ایران و ایرانی. 
انگشتانشون را به شکل وی V گرفتند. 
